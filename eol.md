# Jakub Červinka: Moje osobní vyjádření k případu „sex.cz“

**Poslední aktualizace:** (18.1.2026)  
_Obžalobu (cca 430 stran) jsem prošel celou. Tento text je aktualizovaný po jejím prostudování._

---

## Důležité upozornění: Obžaloba míchá dvě zcela nesouvisející věci

Drtivá většina obžaloby se týká skutků Andreje Anastasova jako soukromé osoby  
(násilné, mravnostní a drogové skutky).

**S těmito věcmi nemám nic společného a nejsem z nich obviněn.**  
Proto se zde o těchto skutečnostech nehodlám dále vyjadřovat ani je hodnotit.  
Vyjadřuji se výhradně k jediné věci, která je mi (a několika dalším osobám) kladena za vinu:

> Provoz inzertního portálu sex.cz je podle obžaloby kuplířství (§ 189, „kořistění“).  
> A protože se to mělo dít ve více lidech, je to spojeno i s kvalifikací „organizované zločinecké skupiny“.

Jsem přesvědčen, že tyto dvě linie (provoz inzertního portálu vs. soukromé skutky jedné osoby)  
**nemají být spojovány do jednoho případu**.

Toto spojení vytváří tzv. *halo efekt* a zcela **zastiňuje jedinou skutečně relevantní otázku**:

**Je provoz inzertní platformy kuplířství, nebo není?**

---

## Shrnutí 
- Ano, na webu byla erotická inzerce a to včetně nabídek placených sexuálních služeb.
  (těch byla většina)  
- Ano, inzerenti platili **pevný poplatek** za zveřejnění inzerátu a to před zveřejněním inzerátu. 
- Ne, neměli jsme žádný podíl na jejich výdělcích, nebrali jsme provize a nic jsme neorganizovali.  
- Spor je **čistě právní**: zda lze paušální platbu za reklamu označit za „kořistění z prostituce“.

---

## Co je mi kladeno za vinu, a co ne

**Je mi kladeno za vinu:**
- že jsem se podílel na provozu inzertní platformy (technický provoz, vývoj, standardní provozní procesy)
- že jsem věděl, co je obsahem izerátů na webu sex.cz.
  
  **To je pravda.** Skutečně jsem výše zmíněné činnosti dělal. Pochopitelně jsem ani náhodou drtivou většinu inzerátů na webech sex.cz nečetl, ale i tak jsem přesto měl poměrně jasnou představu k čemu některé z nich slouží.
  
Výše zmíněné je obžalobou vykládáno jako „kořistění“ podle § 189.


**Není mi kladeno za vinu:**
- násilí, drogy, vydírání, zneužívání, události v Peru apod.,
- nic, co by se týkalo soukromého jednání Andreje Anastasova mimo provoz portálu.

---

## Jak portál fungoval (jednoduše)
- Inzerent zaplatil pevnou částku za měsíc.  
- Dostal prostor pro text a fotografie jako v Annonci a na desítkách dalších stránek.   
- Jestli inzerenta vůbec nějaký klient kontaktoval a jejich případná komunikace probíhalo zcela mimo nás.

**Důležité:**  
Naše odměna byla stejná bez ohledu na to, zda měl inzerent nula klientů, nebo dvě stě - čistá platba za inzertní prostor.  
Nebyli jsme nijak napojeni na jeho tržby a nijak jsme neřídili, či nekontrolovali jeho činnost.
Samotná obžaloba nic takového ani netvrdí.

---

## Proč si myslím, že nejde o kuplířství
Kuplířství v praxi znamená, že někdo **přímo těží z prostituce jiné osoby**, typicky formou:
- podílu z výdělků,
- provizí z jednotlivých služeb,
- organizace a řízení prostituce,
- kontroly nad osobami, které ji vykonávají.

U nás se **nic z toho nestalo**:
- žádné provize z jednotlivých schůzek,
- žádné stanovování cen,
- žádné řízení „provozu prostituce“,
- žádné byty, kluby ani „priváty“ v naší režii,
- žádné odčerpávání výtěžku z konkrétní prostituce.

Šlo o **reklamní službu za pevnou cenu**.

---

## Infografika: shrnutí zjednodušené - můžete přebírat

![Infografika: Inzertní portál vs. kuplířství](assets/jednoducha-infografika.png)

Pokud se obrázek nezobrazuje:  
[Zobrazit infografiku](assets/jednoducha-infografika.png)

## Hlavní body obžaloby
V celé 430ti stránkové obžalobě **není jediný důkaz kuplířství** kromě popisu fungování webové inzertní platformy spojené s tvrzením, že některé vyjmenované činnosti, které jsme vykonávali jsou "Nad rámec běžné inzerce"

**Obžaloba bod 433:** 
_“Pakliže se obvinění hájí tím, že v bodu I. byli dlouhodobě oslovováni různými policejními orgány se žádostmi o poskytnutí součinnosti, jimž vždy vyhověli a příslušnou inzerci a údaje o inzerentovi poskytli, a žádným policejním orgánem jim nebylo ani naznačeno, že z jejich strany může docházet k trestně právnímu jednání, a současně jejich konkurence (např. provozovatelé Annonce, Inzert-expressu, apod.) trestně stíhána není, byť činí totéž, co činili obvinění, jeví se tato obhajoba jako účelová, neboť z popisu jednání jim v bodu I., kladeného za vinu i z podkladů ve spise se podává, že systematicky, dlouhodobě a osobně kontrolovali zadané inzeráty, komunikovali s inzerenty, oslovovali je za účelem platby inzerce, o neschválení inzerce z důvodu fotografií vypadajících příliš profesionálně, zabývali se i kontrolami, zda inzerujícím podnikům či privátu skutečně poskytuje sexuální služby za úplatu inzerovaný počet osob, aby tak obv. spol. EOL CZ, s.r.o., a další obvinění nepřicházeli o zisk, neboť ceny inzerce se odvíjely od počtu inzerovaných prostituujících osob. Popsané jednání bylo přitom zcela evidentně nad rámec běžného šíření reklamy, jímž se pokoušeli svoje jednání zakrývat, aby se tak vyhnuli trestnímu postihu.”_

Ani obžaloba tedy přímo nezpochybňuje skutečnost, že existuje rámec běžného šíření reklamy – v tomto případě tedy inzerce erotických služeb. Pouze tvrdí, že pod rouškou běžného šíření reklamy obvinění konali trestnou činnosti spočívajícící v následujících úkonech:
1. dlouhodobě a osobně kontrolovali zadané inzeráty	
2. komunikovali s inzerenty
3. oslovovali je za účelem platby inzerce
4. o neschválení inzerce z důvodu fotografií vypadajících příliš profesionálně
5. zabývali se i kontrolami, zda inzerujícím podnikům či privátu skutečně poskytuje sexuální služby za úplatu inzerovaný počet osob, aby tak obv. spol. EOL CZ, s.r.o., a další obvinění nepřicházeli o zisk, neboť ceny inzerce se odvíjely od počtu inzerovaných prostituujících osob.
   
**Stručně k uvedeným bodům:**
- **Dlouhodobě a osobně kontrolovali zadané inzeráty** - 	
Kontrola inzerátů je nezbytnou náležitostí provozu inzertního serveru, zejména za účelem prevence protizákonného obsahu (dětská prostituce, dětská pornografie, prodej zakázaného zboží, pomluvy atd.) a zajištěním autentického obsahu. Dlouhodobost této činnosti vychází podstaty provozování inzertního serveru a budování dobrého jména. Osobní kontrola není jedinou formou, existují i automatizované formy kontroly inzerce. Tato praxe je běžná u všech inzertních serverů.
- **Komunikovali s inzerenty** - 
Komunikace s inzerenty je často nezbytnou náležitostí provozu inzertních platforem – od pomoci zadávání inzerátů samotných přes dodržování obchodních podmínek, stanovení rozsahu inzerce, platebních podmínek atd. Komunikace s inzerenty je běžnou praxí všech inzertních serverů.
- **Oslovovali je za účelem platby inzerce** - 
Připomenutí termínu platby za službu je běžnou praxí poskytovatelů všech služeb, nejenom služeb inzertních – telefonní operátoři, dodavatelé energií, poskytovatelé předplacených služeb atd. Reklamní prostor je poskytován za úplatu, je tedy zcela relevantní tuto úplatu požadovat.
- **Neschválení inzerce z důvodu fotografií vypadajících příliš profesionálně** - 
Je právem inzertního serveru stanovit vlastní obchodní podmínky a rozhodovat o zveřejnění či nezveřejnění předmětného inzerátu na základě těchto obchodních podmínek. Pro doplnění - účelem zákazu profesionálních fotografií v tomto případě není zakrytí podstaty poskytovaných služeb, ale zachování autentičnosti inzerátů a rovné podmínky pro všechny inzerenty. Pro představu Inzertní server s automobily určitě nechce aby se k inzerátům dávaly komerční fotografie aut, nebo aby se retušovaly promáčkliny či jiné závady na vozidlech.
- **Zabývali se i kontrolami, zda inzerujícím podnikům či privátu skutečně poskytuje sexuální služby za úplatu inzerovaný počet osob, aby tak obv. spol. EOL CZ, s.r.o., a další obvinění nepřicházeli o zisk, neboť ceny inzerce se odvíjely od počtu inzerovaných prostituujících osob.** - 
Toto rozhodně není a nebylo standardní a běžnou činností, ale ojedinělými případy v případě důvodného podezření, že je pod standardní inzercí jedné osoby **v rozporu s obchodními podmínkami** serveru prezentováno osob více a zcela jistě to nebylo závislé na skutečnosti, jaké služby inzerované osoby nabízejí. Podobně jako by provozovatel inzertního serveru a ojetými vozidly, kde jednotlivci nabízejí individuálně k prodeji svoje vozidla postupoval v případě, že by se v rozporu s obchodními podmínkami serveru objevil inzerát autobazaru vydávající se za soukromou osobu.
Maximalizace zisku je podstatou každého podnikání, požadavek na dodržování obchodních podmínek je tedy legitimní

Tyto činnosti však nejsou „pasácké“. Jde o **standardní procesy každého většího inzertního portálu**.
Jsou to projevy správy platformy, nikoli organizace prostituce.

Za zmínku stojí i to, jak se obžaloba vypořádala s velice důležitým argumentem, a totiž s tím, že jsme dlouhodobě v mnoha stovkách případů a po mnoho let komunikovali s policií na běžné bázi a neměli jsme sebemenší indikaci toho, že by provoz webu mohl být kvalifikován jako trestná činnost, protože kdyby policisté, kteří s námi jednali a to zejména policisté zabývající se mravnostními delikty, vyhodnotili provoz webu jako možné kuplířství, museli by dle zákona začít konat. S naším argumentem se státní zástupkyně vypořádala tak, **že ho označila za účelový**. To ale není vůbec žádný logický argument. Nedává to z žádného úhlu sebemenší smysl, kromě toho, že proti tomu žádný skutečný argument nemá. Ano, účelově jsme se hájili tím, co nám přišlo jako logické. WTF

---

**Dalším bodem obžaloby je velikost**

Z důvodů naprosté nepřítomnosti jakýchkoli skutečných důkazů reálného kuplířství maskuje obžaloba jejich absenci svou velikostí - **430 stran**. Na skutečné důkazy totiž mnoho stránek nepotřebujete. 

**Příklad:** V ulici té a té provozovali ve druhém patře podnik "U veselé paničky", kde inkasovali polovinu příjmů tří osob provozujících prostituci. Jednalo se o Anežku S. Romanu K. a Jiřinu D. Zmíněnou činnost vykonávali minimálně v roce 2019 a v roce 2020. 

Pro srovnání aktualizovaná obžaloba Nicolase Madura z letošního ledna má celkem **25 stran**, ve kterých je kompletně sepsáno spiknutí k narkoterorismu, spiknutí k dovozu kokainu a držení a spiknutí k držení těžkých zbraní. Takové věci se totiž dají napsat na pár stránek. Problém je, když důkazy nemáte a potřebujete to nějak zamaskovat. V takovém případě jich napíšete například 430 Protože celkem oprávněně věříte, že si soudce před tou hromadou řekne. Tam něco určite je. **Ale není.**

S tím souvisí i navrhovaná výše trestů aby vše vypadalo jako monstr kolosální případ, ve kterém přeci určitě něco je. Tak například naši programátoři mají paní státní zástupkyní navrženou výši trestu 7.5 let nepodmíněně a starobní důchodkyně, která si prokazatelně pouze pomohla k plnění v hodnotě 4.000,-kč bez DPH měsíčně tím, že dělala pro sex.cz malou administrativu má podle státní zástupkyně po zásluze spravedlivě za tento zločin ve svých 75ti letech navrzenou výši trestu 7 let nepodmíněně. Mě osobně navrhuhuje paní státní zástupkyně 9 let nepodmíněně plus propadnutí majetku kam mimo jiné patří rodinný dům, který na mne moji rodiče přepsali ani ne rok před zákrokem NCOZ a který nemá ani podle obžaloby s případem nic společného.

Finální důkaz neexistence jakýkoli skutečných důkazů trestné činnosti (kromě provozování webu samotného) dokládá sama státní zástupkyně na závěr obžaloby. Na místo, kde má být ten nejjasnější důkaz, kde by mělo zaznít: "A hlavně na vražedné zbrani jsou otisky obžalovaného!", prostě na místě kde má být _Crème de la Create_ obžaloby jako nejprůkaznější důkaz viny, paní státní zástupkyně uvádí, že si dva obžalovaní v soukromém telefonním hovoru řekli že **je to o mrdání a penězích**. Tato pronesená slova jsou to, co je za rok a půl odposlechu a mnoho desítel milionů investovaných do tohoto vyšetřování to nejvíc inkriminující co na tomto míste paní státní zástupkyně dokázala uvést. 

---

## Moje role ve firmě (jednou větou)

Moje role byla primárně technická: provoz webu, vývoj, administrační nástroje, grafika a řešení technických problémů.  
Nevykonával jsem žádné „pasácké“ činnosti a neměl jsem vliv na to, co kdo z našich inzerentů dělá v reálném světě. (nic takového ani obžaloba netvrdí)

---

## Časté otázky (FAQ)

### Věděl jste, že se na webu inzerují placené sexuální služby?
Ano.

### Brali jste podíl z výdělků prostitutek?
Ne. Pouze pevný paušál za měsíční zobrazení inzerce.

### Proč to tedy stát označuje za „kořistění“?
Protože obžaloba tvrdí, že už samotná placená inzerce znamená „umožnění prostituce“.  
S tím zásadně nesouhlasím, protože zde chybí to, co je pro kuplířství typické: organizace a odčerpávání výtěžku.

### Bez sex.cz by prostituce neexistovala?
Ne. Po ukončení portálu se inzerce okamžitě přesunula jinam. To je realita trhu.

### Co znamená „organizovaná zločinecká skupina“ v mém případě?
Organizovaná zločinecká skupina není totéž co organizovaná firma ačkoli mají velikou řadu solečných znaků. Abych byl jejím členem, muselo by se prokázat, že jsem věděl, že se účastním struktury určené k páchání trestné činnosti.

Já ale měl (a stále mám) racionální důvody věřit, že jsem se podílel na legálním podnikání: prodeji reklamy, s právním prověřením a dlouhodobou tolerancí trhu bez jakékoli indicie (tedy do podzimu 2023), že by to mohlo být jinak.

---

## Závěr

Po prostudování obžaloby jsem ještě více přesvědčen, že moje část případu stojí na jediné otázce:

**Lze jakoukoli službu prostitutce, například provoz inzertní platformy s pevnou cenou za reklamu trestat jako kuplířství?**

Já tvrdím, že ne.

Kontakt: <pripad@gods.cz>
